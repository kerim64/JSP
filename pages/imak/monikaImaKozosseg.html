<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Edelényi Plébánia</title>
    <link rel="stylesheet" href="../../css/style.css">
</head>

<body>


    <header>
        <h1>
            EDELÉNYI JÉZUS SZÍVE PLÉBÁNIA
        </h1>
    </header>
    <div class="container">
        <nav>
            <a href="../../index.html">Kezdő lap</a>
            <a href="../templomunk.html">Templomunk</a>
            <a href="../miserend.html">Miserend</a>
            <a href="../imaink.html">Imáink</a>
            <a href="../kozosseg.html">Közösségek</a>
            <a href="../irasok.html">Írások</a>
            <a href="../kepek.html">Képek</a>
            <a href="../kapcsolat.html">Kapcsolat</a>
        </nav>
        <main>
            <h2>
                A Szent Mónika Imaközösség napi imája
            </h2>
            <p>
                Mennyei Atyánk, minden ajándék és öröm osztogatója, aki nekem az édesanyai hivatást adtad, hálát adok
                neked és áldom szent Nevedet.

                Úr Jézus! Kérlek, növeld hitemet, erősítsd reményemet és tökéletesítsd szeretetemet, hogy jó keresztény
                édesanya lehessek.

                Szentlélek Úristen, erősíts engem, hogy életem minden nehézsége közepette se szűnjek meg gyermekeink
                hitéért imádkozni.

                Minden könyörgés előtt mondjuk:
                Segíts minket urunk,

                - hogy gyermekeinket életük példájával vezessük Tefeléd!
                - hogy amikor gyermekeinkkel foglalkozunk, jóságos higgadtság, tekintély és szeretet áradjon belőlünk!
                - hogy figyelemmel kövessük gyermekeink jellembeli fejlődését és meg tudjuk óvni őket a rossz környezeti
                befolyásoktól!
                - hogy keresztény életünk oly vonzó legyen gyermekeink számára, hogy azt kövessék és mások számára is,
                átsugározzák!
                - hogy gyermekeink tiszteljék Szentatyánkat, ragaszkodjanak az Egyházhoz, és együttműködjenek
                lelkipásztorainkkal!
                - hogy ha gyermekeink közül valamelyik meghívást kapna a papi vagy a szerzetesi életre, azt hálásan
                elfogadjuk és támogassuk!
                - hogy gyermekeink életük csalódásai, veszélyhelyzetei vagy testi megpróbáltatásai közepette is
                megtapasztalják gondoskodó szeretetedet!
                - hogy ha az élet útvesztőiben egyik vagy másik gyermekünk megrendülne hitében és letérne a helyes
                útról, őt akkor is szeretetünkkel, türelmünkkel és imáinkkal segítsük, hogy visszataláljon Hozzád!
                - hogyha gyermekeink megbántanak, eltávolodnak tőlünk, vagy hálátlanok velünk szemben, mi akkor is
                teljes bizalommal terjesszük eléd kéréseinket!
                - hogy férjeink megértsék, milyen fontos feladat gyermekeink jellemének és hitének erősítése, és szívből
                segítsék őket imáikkal is!
                - hogy gyermekeink családjában a Te békéd és szereteted uralkodjon, és unokáink is erősödjenek hitükben!
                - hogy amikor más édesanyákkal találkozunk, fel tudjuk ébreszteni bennük a Közösségünkhöz való tartozás
                vágyát!
                - különösen könyörögjük a mai napon . .. gyermekért, .
                Könyörögjünk!
                - Szűz Mária, égi Édesanyánk, eszközöld ki számunkra is azt az örömet, amiben Szent Mónikának volt
                része, amikor láthatta fia életében a hit diadalát!
                - Úr Jézus, kérünk, add meg nekünk szülőknek és gyermekeinknek azt a nagy kegyelmet, hogy majd együtt
                örvendezhessünk a Te nagy dicsőségedben, az örökkévalóságban!
                Ámen.
            </p>
            <a href="../imaink.html">Vissza</a>

        </main>
    </div>

    <footer></footer>
</body>

</html>