<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Abril+Fatface&family=Bebas+Neue&family=Merriweather&family=Open+Sans+Condensed:wght@300&family=Oswald&family=Playfair+Display&family=Roboto:wght@400;500&family=Alata&family=Alef&family=Arima+Madurai&family=Balsamiq+Sans&family=Gloria+Hallelujah&family=Lobster+Two&family=PT+Mono&family=Patrick+Hand&family=Ropa+Sans&family=Sacramento&family=Special+Elite&display=swap" 
rel="stylesheet"> 
    <title>Edelényi Plébánia</title>
    <link rel="stylesheet" href="../../css/style.css">
</head>

<body>


    <header>
        <h1>
            <!-- a header mögé háttérképet tenni a templom
             belső teréről egy, vagy több fotó 
            A header a konténer a képet abba kell tenni,
        mert az szélesebb lesz, mint a cím-->
            EDELÉNYI JÉZUS SZÍVE PLÉBÁNIA
        </h1>
    </header>
    <div class="container">
        <nav>
            <a href="../../index.html">Kezdő lap</a>
            <a href="../templomunk.html">Templomunk</a>
            <a href="../miserend.html">Miserend</a>
            <a href="../imaink.html">Imáink</a>
            <a href="../kozosseg.html">Közösségek</a>
            <a href="../irasok.html">Írások</a>
            <a href="../kepek.html">Képek</a>
            <a href="../kapcsolat.html">Kapcsolat</a>
        </nav>
        <main>
            <h2>
                Esperesi Templom a Földvárban
            </h2>
            <p>
                A Borsodi Földváron X. századi magyar település nyomára bukkantak a régészek, melynek szakszerű feltárására 1987 és 1999 között került sor. A település tűzvész áldozata lett. A X. század végén a XI. század elején épült a település helyén a földvár.
A vár a tatárjárást követően veszti el jelentőségét.

A történeti Borsod megye egyike a Szent István által, az államalapítás során létrehozott megyéknek. Területe, határai napjainkig változatlan formában őrzik a XI. századi megyeszervezés emlékeit. E korai megyék élén egy-egy, a király által kinevezett és neki felelőséggel tartozó ispán állt. Szerepe a megye közigazgatásának, a bíráskodásnak, az adószedésnek az irányításában, valamint a katonai feladatok megszervezésében állt. Az ispánok székhelye, a királyi megyék központja a borsodihoz hasonló módon és elvek alapján épült várakban volt. Itt élt az ispán vezetése alatt álló katonaság, amelynek ellátására a várak szűkebb-tágabb környezetükben birtokot kaptak. E birtokok népei szolgáltatták az ispán és katonái számára az élelmet, fegyvert, ruhát stb. A megyében kezdetben természetben, majd pénzben szedett adó képezte a királyság jövedelmeinek legfontosabb részét, a vármegyei katonaság pedig a királyi haderő zömét alkotta.
Az államalapítás során épült várakról, az ispánsági központokról kevés írásos forrásunk van. Építési módjukat, és idejüket, berendezésüket az elmúlt három évtized régészeti kutatásaiból ismerjük.
A Borsodi Földvár igen gazdag eredményeket hozó ásatása 1987-1999 között folyt. A kutatás bebizonyította, hogy a korábbi elképzelésekkel ellentétben a vár nem egy őskori erődítmény felújításaként épült. A várfalakat jelentő sáncok a X. század végén, a XI. század elején, egy, a Bódva fölé magasodó természetes dombon készültek. Tekintet nélkül az építőanyagra, a várakat a latin Castrum szó jelölte.
A világi közigazgatási rendszerrel párhuzamosan épült ki Magyarországon az egyházszervezet is. A püspökök által vezetett egyházmegyék több esperességre oszlattak. Az esperességek általában egy világi megye területét foglalták magukba. Míg a püspökök a király által alapított püspöki székhelyen éltek, addig az esperesek központja az ispáni székhelyeken állt. Ilyen esperesi központnak tekinthető a Borsodi földvárban feltárt templom is. Az épület a korabeli templomok méretéhez képest igen nagy, 15 m hosszú, 8 m széles, patkó alakú szentélye 3,5 m átmérőjű. A 80 cm vastag alapfalakat mész-habarcsba öntött tört kőből készítették. Feltehető, hogy a felmenő falak magját is ilyen módon építették meg, amelyet kívül-belül faragott kövekkel burkoltak. Erre utalnak a várban több helyen is előkerült homokkőből készült kváderkövek.
Az esperesi templomon kívül állt egy másik templom is a korai megye székhelyén. Maradványait a mai borsodi református templom alatt sikerült feltárni. E templom körül nagy kiterjedésű temető helyezkedik el, amelynek legkorábbi sírjai a XI. század második feléből valók. Ekkor tehát már ennek a templomnak is állnia kellett. Az itt talált temető azt is bizonyítja, hogy a két templom között bizonyos „munka-megosztás” létezett. AZ esperesi templom a megye egyházi irányítását végző esperes székhelye volt, e másik templom papjai pedig az itt élők lelki gondozását végezték, esketett, kereszteltek, temettek.
            </p>
            <a href="../templomunk.html">Vissza</a>
        </main>
    </div>

    <footer></footer>
</body>

</html>