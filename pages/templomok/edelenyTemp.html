<!DOCTYPE html>
<html lang="http-equiv">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Edelényi Plébánia</title>
    <link rel="stylesheet" href="../../css/style.css">
</head>

<body>


    <header>
        <h1>
            <!-- a header mögé háttérképet tenni a templom
             belső teréről egy fotó 
            A header a konténer a képet abba kell tenni,
        mert az szélesebb lesz, mint a cím-->
            EDELÉNYI JÉZUS SZÍVE PLÉBÁNIA
        </h1>
    </header>
    <div class="container">
        <nav>
            <a href="../../index.html">Kezdő lap</a>
            <a href="../templomunk.html">Templomunk</a>
            <a href="../miserend.html">Miserend</a>
            <a href="../imaink.html">Imáink</a>
            <a href="../kozosseg.html">Közösségek</a>
            <a href="../irasok.html">Írások</a>
            <a href="../kepek.html">Képek</a>
            <a href="../kapcsolat.html">Kapcsolat</a>
        </nav>
        <main>
            <h2>
                Jézus Szíve Templom
            </h2>
            <p>
                A jelenlegi edelényi római katolikus templom az egyházközség ötödik temploma. A legelső valószínűleg fából épült a XII-XIII. században.
A második a mostani belvárosi református templom szentélye volt, amit a reformációkor az új hitű közösség elvett. Ma így is nevezik „öreg templom”.
A harmadik mellette épült egy alacsonyabb, kisebb templom lehetett. Ezt azért bontották le, mert a másik templom tetejéről ráfolyt víz beáztatta.
Sokáig a Coburg Kastély kápolnáját használták a katolikusok, amíg 1905-ben felszentelték a jelenlegit.
Nagy Géza akkori plébános úgy kezdte az építkezést, hogy támogatókat keresett. Magyarország gyászolta Erzsébet királynőt /ismertebb neve: Sissy/, és az ő emlékére ajánlotta, mintegy fogadalmi templomként. Ezzel a gesztussal megnyerte a Ferenc József császárt és Coburg Ferenc herceget is, aki saját téglagyárából 32 000 db téglával támogatta az építkezést. A császár 1907-ben küldött egy feliratos, gazdagon díszített aranyozott kelyhet.
A templom helyén korábban mocsaras, vizes terület volt, ezt az edelényi gazdák saját maguk töltötték föl. Meg volt határozva, hogy kinek-kinek mennyi szekér földet kell hozni.
A budapesti Makovszky Ferenc volt a tervező építész. A munkát 1903 őszén elkezdték, és 1904. november közepére már be is fejezték. A belső berendezés 1905 májusára készült el.
A templom felszentelése 1905. július 2-án történt meg. Az orgonát 1906 tavaszán építették be a helyére a híres pécsi Angster és fia orgonaépítők.
Neogót stílusú, római kereszt alaprajzú 22 méter a hosszúsága, a szélessége pedig 16 méter. A belső magassága 11 méter, a torony pedig 26 méter. Az első toronyórát 1921-ben adományozták.
A freskókat és a belső festést 1976-ban készítette Takács István híres mezőkövesdi festő és a testvére. A szentélyben látható balra a „kenyérszaporítás csodája”, jobbra az „utolsó vacsora”. A templomhajóban balra elől „Lázár feltámasztása”, hátul „Jézus betegeket gyógyít”, jobb oldalon elől „Jézus megáldja a gyermekeket”, hátul „egy vakot gyógyít meg”. A kupolában lévő freskók a megváltás nagy eseményeit örökíti meg: jobbra az „Angyali Üdvözlet”, balra „Jézus születése és a pásztorok és királyok hódolata” /Karácsony/, elől „Jézus föltámadása” /Húsvét/, hátul a „Szentlélek kiáradása” /Pünkösd/. Baloldalon az ablakok fölött „Jézus a világmindenség királya” /Pantokrátor: kezében az élet könyve/, jobboldalon „Jézus a jó pásztor”.
A szobrok az oltáron középen „Jézus Szíve”, balra „Szent József a Kisdeddel”, jobbra „Szent István király”. Keresztelőkút tetején „János megkereszteli Jézust”.
A szószék oldalán a négy evangélista: Máté, Márk, Lukács és János, alatta az ún. „hordozható Mária” szobor a tartójával együtt, valamikor körmeneten, rúdon, a vállukon vitték ezt az emberek. A kis szobrocskák: balra a „Prágai Kisjézus”, jobbra a „Piéta”, hátul balra „Szent Antal”, jobbra „Szent Margit”.
Az üvegablakok közül a középső „Szent Erzsébetet” ábrázolja. Különlegessége, hogy az arc Erzsébet /Sissy/ magyar királyné arca. Balra „Szent Anna a gyermek Máriával”, jobbra „Szent László magyar király”.
A mellékoltárok közül a baloldali  Szent Antal, a jobboldali  Szűz Mária oltára.
            </p>
            <a href="../templomunk.html">Vissza</a>
        </main>
    </div>

    <footer></footer>
</body>

</html>