<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Abril+Fatface&family=Bebas+Neue&family=Merriweather&family=Open+Sans+Condensed:wght@300&family=Oswald&family=Playfair+Display&family=Roboto:wght@400;500&family=Alata&family=Alef&family=Arima+Madurai&family=Balsamiq+Sans&family=Gloria+Hallelujah&family=Lobster+Two&family=PT+Mono&family=Patrick+Hand&family=Ropa+Sans&family=Sacramento&family=Special+Elite&display=swap" 
rel="stylesheet"> 
    <title>Edelényi Plébánia</title>
    <link rel="stylesheet" href="../../css/style.css">
</head>

<body>


    <header>
        <h1>
            EDELÉNYI JÉZUS SZÍVE PLÉBÁNIA
        </h1>
    </header>
    <div class="container">
        <nav>
            <a href="../../index.html">Kezdő lap</a>
            <a href="../templomunk.html">Templomunk</a>
            <a href="../miserend.html">Miserend</a>
            <a href="../imaink.html">Imáink</a>
            <a href="../kozosseg.html">Közösségek</a>
            <a href="../irasok.html">Írások</a>
            <a href="../kepek.html">Képek</a>
            <a href="../kapcsolat.html">Kapcsolat</a>
        </nav>
        <main>
            <h2>
                Ifjúsági Hittan
            </h2>
            <p>
                A kezdetek.

                Hogyan is alakultunk meg???

                Más csoportokhoz hasonlóan az atya ideérkezése után vetődött fel, hogy mi, a rendszeresen szentmisén
                résztvevő fiatalok szabályos időközönként összejöjjünk. Először csak elképzelések voltak, hogy egymást
                alig ismerő fiatalok miről is tudnak kéthetente beszélgetni. Az első találkozóra még csak néhányan
                mentünk el, bizonytalanul tekingettünk egymásra. De a kezdeti döcögő lépések után hamar kialakult egy
                meghitt, sokszor jókedvű, de mégsem komolytalan hangulat. Amikor láttuk, hogy jól érezzük magunkat,
                elkezdtük az ismerőseinket is meghívni, s a finkei fiatalok meghívásával lett teljes létszámú a
                társaság.

                Egy idő után, mikor megismertük egymást, s talán egy kicsit jobban magunkat is, felvetődött, hogy ne
                csak a plébánia falain belül találkozzunk. Szerveztünk kirándulást Aggtelekre, főztünk együtt Irotán,
                sütöttünk szalonnát Bódvarákón.

                S hogy telik egy-egy hittan?

                Megbeszéljük, kivel mi történt a legutóbbi találkozás óta, kit milyen öröm, vagy esetleg bánat ért.
                Próbálunk kapcsolódni az épp aktuális ünnepekhez, megbeszéljük, ki hogyan készül rá, kinek mit jelent.
                Gyakran merülnek fel mindennapjainkat érintő kérdések. Próbálunk mindig vidámak maradni, bár néha
                szomorú hírek érnek minket, de a közös célért való együtt imádkozás még inkább összekapcsol minket.

                S kik is alkotjuk a lelkes kis csapatot?

                Sokszínű a társaság. Vannak főiskolások, egyetemisták, s vannak, akik még nem kerültek ki a középiskolai
                padokból, vagy épp az érettségire készülés tölti ki a mindennapjaikat. Vannak csendesebbek, s vannak,
                akiknek alig áll be a szájuk. Vannak, akiket a számítógép köt le, van, aki rajzol szabadidejében.
                Vannak, akik sokat járnak szórakozni, vannak, akiket egy könyv köt le jobban. De mégis akad bennünk
                valami közös. képesek vagyunk odafigyelni a másikra. Ha nem is értünk mindenben egyet, megtanultuk
                meghallgatni a másik véleményét is.

                Jövőbeli elképzelések?

                Továbbra is összejárunk kéthetente péntekenként, és szeretnénk foglalkozni az utánpótlással is. Terveink
                között szerepel a most bérmálkozottakból egy új csoport létrehozása. Aki kedvet kapott, péntekenként
                csatlakozzon hozzánk.

            </p>
            <a href="../kozosseg.html">Vissza</a>
        </main>
    </div>

    <footer></footer>
</body>

</html>